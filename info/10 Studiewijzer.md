# Studiewijzer

*Versie: April 2013*

Welkom bij deze cursus Inleiding Programmeren. We gaan programmeren in Python,
een eenvoudige taal met vele mogelijkheden. Je leert over de basis van het
programmeren, maar je gaat ook kijken naar toepassingen in andere vakgebieden.

|Opleiding  |Informatiekunde jaar 1 en de minor ICM|
|Periode    |Semester 1, periode 1                 |
|Coördinator|Hans Dekkers                          |
|Docent     |Martijn Stegeman                      |
|Studielast |6 studiepunten                        |
|Vakcode    |5072PRGM6Y                            |

Binnen de opleiding informatiekunde en de minor ICM is dit vak het begin van de
leerlijn Techniek. De vaardigheden die je hier leert heb je nodig om de
computerpractica van andere vakken te kunnen maken.

## Contact

Voor ziekmelden, overleg over de voortgang, individuele afspraken:

Martijn Stegeman (docent)  
<stegeman@uva.nl>  
kamer C3.204  
telefoon 525 5235

## Leerdoelen

* Je kunt uitleggen hoe een computer werkt en gebruikt kan worden om problemen
  door te rekenen en informatie te beheren.
* Je kunt een idee voor een programma omzetten naar werkende code, opgedeeld in
  functies.
* Je kunt bij programmeertalen bijgeleverde bibliotheken gebruiken in je eigen
  programma's.
* Je kunt programma's overzichtelijk en beter leesbaar maken door een
  consistente stijl toe te passen.
* Je kunt programmeerfouten opsporen en verbeteren: syntaxfouten in de code en
  logische fouten in de achterliggende algoritmes.

## Onderwijsvorm

Dit vak bestaat uit videocolleges, zeven werkcolleges, vijf problem sets, één
project en één tentamen. Om de leerdoelen te kunnen halen is het bovenal
belangrijk om heel veel te oefenen met programmeren.

Er zijn tijdens kantooruren altijd één of meer assistenten aanwezig. Natuurlijk
kun je ook langskomen om vragen stellen buiten de tijden dat je vast bent
ingeroosterd.

## Verwachtingen: aanwezigheid en deadlines

We verwachten dat je 10 uur per week aanwezig bent bij de computerpractica en 2
uur per week bij het werkcollege. In verband met ziekte is het in overleg
mogelijk computerpractica de volgende week in te halen.

Als je meer dan een week vooruit loopt kun je verzoeken om vrijstelling van de
aanwezigheidsverplichting bij practica. Dit wordt alleen gehonoreerd als je code
van uitstekende kwaliteit is. Het werkcollege blijft verplicht.

We verwachten dat je uiterlijk donderdagavond je computerpracticum van de week
inlevert. In het geval van overmacht is het mogelijk de deadline één keer te
missen. Dit moet wel dezelfde donderdag voor 9 uur 's ochtends al bekend zijn.

Ben je niet voldoende aanwezig geweest bij de practica dan krijg je geen
eindcijfer.

Mocht je in de problemen komen met het vak en het tempo, zorg dan dat je meteen
contact opneemt. We zijn altijd bereid te zoeken naar oplossingen voor zover
mogelijk met de hoeveelheid studenten in het vak.

Een laatste verwachting van ons is dat je buiten de practicumuren de
videocolleges kijkt. Ze staan op YouTube, dus kijk ze lekker in de trein of
thuis op de bank.

## Literatuur

Relevante links naar hoofdstukken staan telkens bij de verschillende
opdrachten. Daarbij vind je hier de complete PDF-bestanden van drie
Python-boeken die gebruikt worden:

* Allen Downey et.al., [How to think like a computer scientist](http://www.greenteapress.com/thinkpython/thinkpython.pdf), Green Tea Press
* [Python programming](http://en.wikibooks.org/wiki/Python_Programming), Wikibooks
* Guido van Rossum, [Python tutorial](http://docs.python.org/2/tutorial/), Python software foundation

## Wekelijkse roostering

Dit ben je per week kwijt aan dit vak:

* 3 computerpractica van 4 uur
* thuis programmeren 5 uur
* 1 werkcollege van 2 uur
* 3 videocolleges van 1 uur

Dat betekent een wekelijkse studielast per week van gemiddeld 21 uur. Hou er
rekening mee dat je vooral in de eerste weken best wat meer tijd kwijt kan
zijn. Als je nog niet eerder geprogrammeerd hebt moet je even over een drempel
heen voordat je het begint te begrijpen.

## Toetsing

Je krijgt een eindcijfer voor dit vak als je:

* voldoende uren aanwezig bent geweest tijdens de practica;
* alle benodigde programma's op tijd hebt ingeleverd;
* een voldoende hebt gehaald voor het tentamen.

Als je niet aan deze voorwaarden voldoet, krijg je geen cijfer voor het
vak. Niettemin denken we dat elke student deze cursus kan halen.

### Computerpractica

Voor elk computerpracticum moet je minimaal een 4 gehaald hebben. Gemiddeld moet
je een 5.5 halen. Practica zijn niet te herkansen in verband met de tijd die dit
kost.

Elk ingeleverd programma wordt beoordeeld op de volgende factoren;

* omvang
	1. onaf
	2. basis staat maar niet alles afgemaakt
	3. precies het minimum
	4. extra's geprobeerd
	5. veel extra's
* correctheid (met dien verstande dat het in principe correct moet werken)
	1. onvoldoende, niet goed werkend te krijgen
	2. problemen in de werking die snel op te lossen zijn
	3. werkt, maar niet altijd goede antwoord
	4. goede antwoord, ook voor randgevallen
	5. perfectie, foutieve invoer afgevangen
* stijl
	1. onleesbaar voor assistent
	2. te weinig geprobeerd
	3. paar kleine problemen maar leesbaar
	4. zeer goed leesbaar
	5. perfectie, niets op aan te merken
* ontwerp
	1. veel onnodig ingewikkelde constructies, vermijden bepaalde mogelijkheden
	2. ingewikkeld, maar toont kennis van mogelijkheden
	3. geen ingewikkelde constructies, details misschien inefficiënt
	4. goed gebruik van de mogelijkheden die te taal biedt
	5. korte functies, goed gebruik van modules of andere abstracties, perfectie

De bedoeling is dat je tijdens de cursus steeds betere en leesbaardere
programma's gaat insturen. De schaal staat dus niet helemaal vast: we kijken ook
hoe je prestaties groeien.

Het is prima om vóór je instuurt de assistent nog even te vragen naar je opgave
te kijken en verbeteringen aan te brengen.

### Tentamen

Omdat het mogelijk is bijna ongemerkt mee te liften met een medestudent tijdens
het maken van de practica, checken we met het tentamen nog een keer of je
zelfstandig de leerdoelen van het vak gehaald hebt. Je moet minimaal een 5.5
halen. Als je het tentamen niet haalt, krijg je een NAV (niet aan de eisen
voldaan) en kun je dit éénmalig herkansen.

### Eindcijfer

Het eindcijfer is het gemiddelde van de problem sets. Het tentamen telt dus niet
mee in de berekening, maar moet wel voldoende gemaakt worden.

## Samenwerken, fraude en plagiaat

Samenwerken tijdens dit vak is niet toegestaan. Dit vak heeft als doel jouw
persoonlijke programmeervaardigheid te ontwikkelen. Bij vervolgvakken is het
vaak wél mogelijk om samen te programmeren.

Tijdens de practica is het natuurlijk prima als je de opgave bespreekt met de
student die naast je zit. Het is echter **niet toegestaan** om delen van code
van je medestudenten, of van internet, over te nemen.

Een belangrijk verschil dus: je kunt discussiëren over de manier waarop je een
probleem aanpakt, maar je kopieert nooit code van anderen. Om het jezelf
moeilijk te maken kun je dus doorgaans ook niet op het scherm van een ander.

Als je merkt dat je zodanig aan het overleggen bent dat je dezelfde code krijgt
als de student die naast je zit, wordt het tijd om te stoppen en de assistent om
hulp te vragen. Als dit teveel gebeurt gaan we je vragen niet meer bij elkaar te
zitten.

Kom je in tijdnood? Bespreek het even met de docent. We willen het graag zo
oplossen dat je het vak zelfstandig kunt halen.

## Plagiaatregeling

Fraude volgens de UvA: *"Het handelen of nalaten van een student waardoor een
juist oordeel over zijn kennis, inzicht en vaardigheden geheel of gedeeltelijk
onmogelijk wordt."*

We gebruiken bij de beoordeling van de opdrachten plagiaatdetectie. Als blijkt
dat je opgave geheel of gedeeltelijk overeenkomt met een andere inzending of een
uitwerking van internet, dan zijn er twee mogelijkheden.

* Er is een bronvermelding: in dat geval voldoe je niet aan de eis van het
  zelfstandig maken van de opgaven en wordt je inzending afgekeurd. Omdat dit
  meestal na de deadline is betekent dat doorgaans dat je het vak dit jaar niet
  kunt afronden.
* Er is geen bronvermelding: in dat geval rapporteren we aan de examencommissie
  welke inzendingen overeenkomen, waarna de commissie beslist over te nemen
  maatregelen.

Vorig jaar is één student uitgesloten van deelname na het kopiëren van een
practicumopdracht. Andere studenten hebben een waarschuwing gekregen.

Zie ook:

* de [fraude- en plagiaatwebsite](http://www.uva.nl/plagiaat), en
* de onderwijs- en examenregeling van Informatiekunde.

## Copyright

De cursus is afgeleid van MIT 6.00. Creative Commons licentie invoegen.
