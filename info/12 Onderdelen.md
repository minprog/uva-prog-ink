# Cursusonderdelen

Dit ben je per week kwijt aan dit vak:

* 3 computerpractica van 4 uur
* thuis lezen, leren en een beetje programmeren: 9 uur

Dat betekent een wekelijkse studielast per week van gemiddeld 21 uur. Hou er
rekening mee dat je best wat meer tijd kwijt kan zijn, studenten verschillen nu
eenmaal. Als je nog niet eerder geprogrammeerd hebt moet je even over een
drempel heen voordat je het begint te begrijpen.

### Computerpractica

Elk ingeleverd programma wordt beoordeeld op de volgende factoren;

* omvang
    0. niet of leeg ingeleverd
	1. onaf
	2. basis staat maar niet alles afgemaakt
	3. precies het minimum
	4. extra's geprobeerd
	5. veel extra's
* correctheid (met dien verstande dat het in principe correct moet werken)
	1. onvoldoende, niet goed werkend te krijgen
	2. problemen in de werking die snel op te lossen zijn
	3. werkt, maar niet altijd goede antwoord
	4. goede antwoord, ook voor randgevallen
	5. perfectie, foutieve invoer afgevangen
* stijl
	1. onleesbaar voor assistent
	2. te weinig geprobeerd
	3. paar kleine problemen maar leesbaar
	4. zeer goed leesbaar
	5. perfectie, niets op aan te merken
* ontwerp
	1. veel onnodig ingewikkelde constructies, vermijden bepaalde mogelijkheden
	2. ingewikkeld, maar toont kennis van mogelijkheden
	3. geen ingewikkelde constructies, details misschien inefficiënt
	4. goed gebruik van de mogelijkheden die te taal biedt
	5. korte functies, goed gebruik van modules of andere abstracties, perfectie

Het cijfer voor een problem set wordt vaak bepaald door middel van de volgende
formule:

$$"omvang" * (3 * "correctheid" + 2 * "ontwerp" + 1 * "stijl")$$.

Voor elk computerpracticum moet je minimaal een 5 gehaald hebben. Gemiddeld
moet je minimaal een 5.5 halen. Practica zijn niet te herkansen in verband met
de tijd die dit kost.

De bedoeling is dat je tijdens de cursus steeds betere en leesbaardere
programma's gaat insturen. De schaal staat dus niet helemaal vast: we kijken ook
hoe je prestaties groeien.

Het is prima om vóór je instuurt de assistent nog even te vragen naar je opgave
te kijken en verbeteringen aan te brengen.

### Tentamen

Omdat het mogelijk is bijna ongemerkt mee te liften met een medestudent tijdens
het maken van de practica, checken we met het tentamen nog een keer of je
zelfstandig de leerdoelen van het vak gehaald hebt. Je moet minimaal een 5.5
halen. Als je het tentamen niet haalt, krijg je een NAV (niet aan de eisen
voldaan) en kun je dit éénmalig herkansen.
